---
templateKey: about-page
path: /hakkimda
title: Hakkımda
---
Ben, **İnci Turgul**. İzmirliyim. Evli ve 2 çocuk annesiyim. Ege Üniversitesi Tekstil Mühendisliği mezunuyum. İlgi duyduğum alanlar, deli gibi okumak, kültür-sanat gezileri ve mutfak sanatlarıdır.

Genç yaşlarda insana ve yaşama dair soruların peşine düştüğüm doğrudur. Cevapları aramak, acı-tatlı duygularla harmanlanmış bir yolculuğa dönüştüğünde artık vazgeçilmez hale gelir! Bu yolda cevaplara bir bir ulaştığımı görünce, doğru haritayı kullandığımı anlarım.

Bu arayış, onlarca seminer ve daha fazlası kitapların ışığında, beni Koçluk eğitimleri ile buluşturmuş oldu. 2012 yılında Uluslararası Erickson Koçluk Okulu’nda (Erickson International Coaching), Profesyonel Koçluk eğitimini tamamladım. Artık aradığım cevapların tümünü bulmuş muydum? Henüz yolun üzerindeki ilk kapıyı aralayıp geçmiştim; her şey yeni başlıyordu!

Ardarda bireysel koçluk çalışmaları, her yeni kişi ile ilerlerken her seansta bir araya geldiğimiz kişi ile beraber benliğimizin bir yerlerine dokunuyor ve her defasında kendimle de tanışıyordum. Biz insanlar, her birimiz diğerinden tamamen farklı görünüyor olsa da, derinlere(değerler sistemimize) indiğimizde, pek çok aynı yanlarımızı fark ederiz. Yaradılışımızın temelinde yer alan değerler sistemini görünür kılmak, hayatımızı kolaylaştırır ve anlam kazandırır. Profesyonel Erickson Koçluğu, değerlerimizi araştırırken, yanısıra yaşamın tüm alanları ile ayrı ayrı ilgilenir ve tüm yaşam alanlarını kapsayarak bütünsel bir çerçeve içinde görmenizi sağlar.

“Yaşamak ciddi bir eylemdir” anlayışından hareketle, yaşamında olumlu gelişmelerle, iyilik halleri ve sevgi enerjisi ile değişim ve dönüşüm arıyorsan doğru yerdesin. Koçluk çalışmalarını çok önemsiyorum, çünkü siz benim için çok değerlisiniz. Kendim de bireysel gelişim ve dönüşüm yolunda olan biri olarak, koçluk uygulamalarının tümü ile size “yol arkadaşı” olmayı çok seviyorum.



“Koçluk” Ulusal Meslek Standardı kapsamındadır.



##### İNCİ TURGUL 

• Profesyonel Erickson Koçu • Aile ve Sistem Dizimleri Uygulamalı Atölye çalışmalarına devam ediyor • Maviinci Kitap Kulübü Moderatörü • Kahkaha Yogası Lideri • "Maviinci Kahkaha Kulübü"